# Sierpniowy dzień

---
_From_: _Sufjan Stevens_  
_Title_: _Fourth of July_  
_By_: _Sufjan Stevens_  
_Translated_: _Anna Kramarska_  
_SourceLang_: _en_  
_TargetLang_: _pl_  

---

Zło rozsiało się jak gorączka we śnie  
Prawie brzask, na twą twarz, padł wieczny cień  
W co przemienić się, by z martwych zbudzić cię?  
Może strzał wzniosłych salw, w sierpniowy dzień

Ale dość już twych słów, orzełku mój, po co ten tren  
Czego uczy nas cud lub ten tragiczny bunt  
W sierpniowy dzień?  
Na końcu jest śmierć

Stoję u twych drzwi, twa gloria w cieniu lśni  
Czy to jedna z twych gier, dzieciństwa strzęp  
Gdy wszystko było fikcją, wiarą i predykcją  
Dziś widzisz mnie: cichnącą pieśń

Czy kochali cię tu, gołąbku mój? po co ten tren  
Wybacz, że byłeś sam, że Bóg tak dla nas chciał  
Choć starałam się  
Mój zbawienny śnie 

Mam powiedzieć im, co z ciałem zrobić twym  
Czy chcę mieć chwile dwie, pożegnać się  
Co za dziwna myśl, mówić, gdy nie słyszysz nic  
Czy ty sens widzisz gdzieś, mój słodki bzie

Spójrz, to wstaje już wschód, głuptasku mój,  
po co ten tren  
Swoim życiem się ciesz, póki tu jest,  
Póki ma gest

Ale dość już twych słów, orzełku mój, po co ten tren  
Czego uczy nas cud lub ten tragiczny bunt  
W sierpniowy dzień?  
Na końcu jest śmierć
